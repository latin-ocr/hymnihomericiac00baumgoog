VI PRAEFATIO.

cabam, in quo quocunque ingredimur, in aliquo historio oesti-
9ium ponimus, quampraecipue mansio Athenis esset, omnis
humanitatis quasi quadam arce bonarumque artium metro-
poli, quid mirum, quod nihil antiquius habebam, quam ut
vel rernm priscarum memoriam testibus incorruptissimis,
inscriptionibus dico, repeterem, vel situm locorum nobilis-
simorum requirerem, vel fabulas deorum heronmque cum
natura regionum arcte conjunctas atque ex illo solo quasi
enatas indagarem, vel etiam ex ore plebis Grajae facundiae
quanta possem vestigia exciperem, vel denique divina artis
antiquae neo usquam renaturae opera quotquot durarunt
(eheul plerumque disjecta barbaroque furore nefarie con-
tusa) intuens admirarer atque aeterna illa qua spirant pul·
chritudinis specie, quam ad mores formandos ingeniumque
excolendum plurimum valere jure semper existimatum est,
animum assidua contemplatione imbuerem? Eodem studio
quum in Italia complures menses commoratus essem Pari-
siosque adissem, redux in patriam ubi ratio muneris scho-
lastici quod suscepi ab opportunitate harum rerum altius
persequendamm me abduxit, in eum gyrum, qui ad insti-
tutionem puerilem proxime pertinet, contrahere me coactus
resumsi prisca studia et nescio quo casu in hymnos Home·
rioos delatus, quae antea obiter tetigeram‚ ea studiosius
coepi investigare. Paullo post insperantibus omnibus
Schneidewinus decessit, cujus obitus praematurus non so·
lum familiaribus luctum attulit gravissimum, verum litte·
rarum Graecarum studia clade affecit acerbissima. Qui
quum dudum haec carmina perpolita in lucem editurum se
promisisset, nominisque sui auctoritate effecisset, ut nemo
alius ad id negotium accingeretur, spe frustratus librarius
honestissimus imparatum ad hoo me invitavit, ut inlocum
Schneidewini succederem. Ne multa; suscepi rem plenam
aleae, non quin alios fortasse multos esse putarem, qui in-
structiores doctrina multiplici et ingenio ornatiores ad hoc
essent venturi, sed quia sperabam hac mea qualicunque
opera uuum vel alterum ex' his (ut fit) ad rem in melius
provehendam posse excitari. Neque enim eam mihi sumo
arrogantiam, ut recensionem horum carminum exhibere mo
arbitrer absolutam et in saeculum duraturam (quod peritis·

 

